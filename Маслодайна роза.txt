Маслодайна роза
Маслодайните рози са растения от род Роза, известни с етеричното си масло, което се ползва в парфюмерията и козметиката. Известни са и като „роза Ото“ – рози с розово масло.
Цъфтят от средата на пролетта до късна есен. Първото споменаване на българските рози датира от началото на XVII век. През деветнадесети век в района на Карлово, Стрелча, Казанлък се формира Долината на Розите, която съществува и до днес. Сега в България се произвежда 80% от розовото масло, което се използва в много страни по света в парфюмерийната индустрия.