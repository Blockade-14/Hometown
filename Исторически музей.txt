Историческият музей в Стрелча е създаден през 2002 г. Той се състои от музеен комплекс от две къщи, разположени в двора на Неделеви – Грозева и Неделева къща.[1]

Основната дейност на музея е опазването и представянето на движими и недвижими културни ценности чрез издирване, събиране, документиране, научно изследване и популяризиране. Музейното дело в Стрелча започва да се развива през 40-те години на XX в. от местни краеведи и общественици като Тодор Белчов, Евстати Площаков, Иван Антонов и др., които в продължение на половин век създават богата музейна сбирка към читалището. През годините сбирката се помещава в различни къщи, а от 2002 г. музейната сбирка се преобразува в Исторически музей